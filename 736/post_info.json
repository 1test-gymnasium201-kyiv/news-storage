{
    "post_title": "Участь СЗШ № 201 у VII  Всеукраїнській  науково-практичній конференції «Педагогіка здоров’я»",
    "post_date": "07.04.2017",
    "post_text": [
        "\n\n\n<p> Здоров’я - найбільша цінність, від якої залежить якість життя кожної людини. А між тим, нині в Україні склалася критична ситуація із фізичним здоров’ям дітей та підлітків. За висновками ВОЗ показники здоров’я в нашій країні – на рівні Сомалі та Нігерії. Тому профілактика захворювань, формування здорового способу життя , валеологічної культури населення – стратегічні напрямки державної політики. Саме висвітленню теоретичних та практичних результатів досліджень щодо проблем вивчення, збереження та формування здоров’я – дітей, учнівської та студентської молоді була присвячена VII Всеукраїнська науково-практична конференція «Педагогіка здоров’я», що проводилась МОН України, ДНУ «Інститут модернізації змісту освіти» на базі Чернігівського національного технологічного університету. Серед учасників конференції – науковці, викладачі вищих навчальних закладів, керівники дослідно-експериментальних освітніх навчальних закладів з питань здоров’язбереження, методисти, педагоги загальноосвітніх та спеціалізованих навчальних закладів.</p> <p> СЗШ № 201, експериментальний навчальний заклад всеукраїнського рівня з проблеми “Виховання відповідального ставлення в учнів початкової школи до власного здоров’я”. на конференції представляли директор школи Г.В. Гмиря та науковий керівник експерименту , кандидат педагогічних наук , учитель фізкультури Л.Ф. Духовний, які ознайомили учасників конференції з досвідом СЗШ № 201 з прищеплення ціннісного ставлення учнів до здорового способу життя, взяли участь в роботі секцій та круглих столів. </p> <p> Вважаємо, що системна робота з виховання відповідального ставлення до власного здоров’я допоможе досягти поставленої мети: виховати здорову, гармонійно розвинену особистість – достойного громадянина нашої країни. </p> <p>Адже, як зазначав Цицерон: «Вище благо досягається на основі повного фізичного і розумового здоров’я».</p><p><span class=\"img_text_tpl img_text_no s600\"><span class=\"overlay_tpl\"></span></span><span class=\"img_text_tpl img_text_no s600\"><span class=\"overlay_tpl\"></span></span><span class=\"img_text_tpl img_text_no s600\"><span class=\"overlay_tpl\"></span></span> </p> "
    ],
    "post_documents": [],
    "post_videos": [],
    "main_image": "main_image.jpg",
    "post_images": [
        "post_image_1.jpg",
        "post_image_2.jpg"
    ]
}