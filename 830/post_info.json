{
    "post_title": "«Мова – життя духовного основа»",
    "post_date": "09.11.2017",
    "post_text": [
        "\n\n\n<p>День української писемності та мови – державне свято, яке щороку відзначається в Україні 9 листопада. Встановлене воно було 9 листопада 1997 року Указом Президента № 1241/97 «Про День української писемності та мови» на підтримку «ініціативи громадських організацій та з урахуванням важливої ролі української мови в консолідації українського суспільства».</p> <p>За православним календарем — це день вшанування пам’яті преподобного Нестора-літописця — письменника-агіографа, основоположника давньоруської історіографії, першого історика Київської Русі, мислителя, вченого, ченця Києво-Печерського монастиря. Дослідники вважають, що саме з преподобного Нестора-літописця і починається писемна українська мова.</p> <p>Саме напередодні цього свята учні 8-А та 8-Б класів разом із класними керівниками Мефодьєвою С.О. та Возною С.А. були присутні на літературно-музичній композиції, присвячений Дню писемності, в районній бібліотеці ім.К.Симонова. Але учні не просто були пасивними слухачами – вони самі були учасниками дійства: читали вірші про мову, відчули себе Нестором-літописцем і спробували справжнім пером та чорнилом створити свій рукопис, як у свої час Нестор писав свою відому роботу «Повість минулих літ». Також учням презентувала свою збірку поезій «Спогад» сучасна поетеса Олена Покровка та декламувала вірші із цієї збірки. Один екземпляр книги поетеса передала у фонд бібліотеки нашої школи, щоб усі охочі могли ознайомитися із її творчістю. Також учнів ознайомили із фондом бібліотеки – які книги вони можуть використовувати у навчанні і для написання творчих та наукових робіт. Після цього перед дітьми виступив фольклорний ансамбль ім. Л.Ященка «Криниця». З їх уст пролунало багато козацьких пісень, українських народних, гуморесок, віршів про мову. А на завершення «Пісню про рушник», більш відому як «Рідна мати моя..», співали не лиши артисти, а й діти долучилися до пісні душею та словом. </p> <p class=\"wym_center\">Як парость виноградної лози,<br/> <br/> Плекайте мову.<br/> <br/> Пильно й ненастанно<br/> <br/> Політь бур'ян.<br/> <br/> Чистіша від сльози<br/> <br/> Вона хай буде.<br/> <br/> Вірно і слухняно<br/> <br/> Нехай вона щоразу служить вам,<br/> <br/> Хоч і живе своїм живим життям.</p><p class=\"wym_center\"><span class=\"img_text_tpl img_text_no s600\"><span class=\"overlay_tpl\"></span></span><span class=\"img_text_tpl img_text_no s600\"><span class=\"overlay_tpl\"></span></span> </p> <p>Максим Рильський</p> "
    ],
    "post_documents": [],
    "post_videos": [],
    "main_image": "main_image.jpg",
    "post_images": [
        "post_image_1.jpg"
    ]
}