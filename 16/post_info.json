{
    "post_title": "Середня загальноосвітня школа № 201 – переможець проекту «Енергоефективні школи»,  створеного за сприяння компанії «D.ТЕК» Інститутом місцевого розвитку!",
    "post_date": "01.06.2013",
    "post_text": [
        "\n\n\n\n<h5><span class=\"injection_wrapper\"></span>Середня загальноосвітня школа № 201 – переможець проекту «Енергоефективні школи», створеного за сприяння компанії «D.ТЕК» Інститутом місцевого розвитку! </h5><p> Основне завдання цього проекту – вироблення в учнів розуміння того, що енергія є цінним ресурсом та усвідомлення необхідності заощадження енергоресурсів для збереження клімату та життя на Землі. </p> <p>В середній загальноосвітній школі І-ІІІ ступеню № 201, яка була визначена пілотною за цим проектом, проблемою енерго та теплозбереження перейнялися всі члени шкільної спільноти – від директора до першокласників та батьків: з 14 лютого започатковано роботу факультативу «Основи теплопостачання та теплозбереження», проведено конкурси дитячого малюнку «Збережи енергію природи», плакату «Збережи енергію», конкурс дитячих творчих робіт (віршів, оповідань, казок, учнівських творів), конкурс поробок «Діти за сталу енергію», видавалися спецвипуски шкільної газети «Шкільний вісник» та збірки дитячих творчих робіт. Учні 5- 11 класів проводили значну роботу в мікрорайоні школи: ними виготовлені брошури та листівки з корисними порадами щодо збереження енергії в домі, які школярі щедро роздавали мешканцям Дніпровського району, проведено конкурс на кращу агітаційну роботу в мікрорайоні. Пілотний 7-А клас провів анкетування киян «Обстеження споживчих послуг централізованого теплопостачання у м. Києві», теплоаудит шкільних приміщень, учні цього класу відвідали ТЕЦ-6, де дізналися, як виробляється електрична енергія в великому місті. Справжнім святом та справою всього навчального закладу став конкурс проектів серед класних колективів «Енергоефективна школа майбутнього», в якому взяли участь навіть першачки! Не залишилися осторонь й вчителі: педагоги школи розробили й провели низку уроків з усіх предметів з елементами енергоефективності , тренінг «Від енергозбереження в оселі до енергозбереження на планеті», підготували методичні поради для батьків, цикл виховних годин та свят для дітей. Старшокласники познайомили з програмою навіть лікарів та пацієнтів КМДКЛ № 2, з якою протягом багатьох років співпрацює навчальний заклад, для них школярі підготували низку бесід та вікторин під гаслом: «Збережи Землю – економ енергію». Школярами була створена проектна пропозиція з підвищення енергоефективності та покращення теплового комфорту шкільного приміщення «Термомодернізація актової зали», яку було представлено 28 травня на міжшкільномому конкурсі проектних пропозицій. </p> <p> Економними господарями відчули себе всі: і молодші школярі, й поважні випускники, й дорослі, вчителі та батьки. Саме свідоме ставлення до енергоресурсів допомогло нашому навчальному закладу зменшити споживання електроенергії на 30%! Півроку вся школа жила під гаслом енергозбереження, а діяльність навчального закладу була спрямована на реалізацію проекту. І ось нарешті 30 травня в міському Будинку вчителя відбулася підсумкова конференція-нагородження навчальних закладів міста в проекті «Енергоефективні школи». В затишній, святково прикрашеній залі зібралися школярі, вчителі, керівники пілотних навчальних закладів, представники компанії «DТЕК», Київської міської державної адміністрації, Інституту місцевого розвитку. Наш навчальний заклад на цьому заході представляли директор школи Г.В. Гмиря, заступники директора з навчально-виховної, виховної роботи, керівник проекту, вчитель математики і фізики В.В. Сидорук, учні пілотного 7-А класу. Зі словами привітання до присутніх звернулися начальник Департаменту освіти і науки, молоді та спорту Київської міської державної адміністрації О.М. Добровольська, заступник директора із зовнішніх зв'язків ТОВ \"ДТЕК\" Тетяна Оверіна, керівник проекту «Енергоефективні школи» – доцент Київського національного університету будівництва і архітектури Руслан Тормосов, автор підручника «Основи теплопостачання та тепло збереження» Кадрія Сафіуліна.</p> <p> І ось наступає урочиста мить нагородження:на сцену запрошують представників п’яти найкращих закладів міста - переможців пілотного проекту «Енергоефективні школи». Ми пишаємося, що до їх числа потрапила середня загальноосвітня школа № 201 – представник Дніпровського району в конкурсі. Ми отримали диплом переможця 2 ступеню та сертифікат на отримання гранту для реалізації учнівського проекту в сумі 180 000 гривень. </p><p>Педагоги та учні 201-ї школи впевнені: участь у цьому проекті допоможе нам не тільки реалізувати нашу мрію про затишну, теплу актову залу. За ці півроку ми переконалися, що застереження проти недбалого та бездумного ставлення до природних ресурсів, що лунають з вуст дітей, спонукають всіх киян берегти та економити енерго та теплоресурси – скарби нашої планети. Нехай до кожного серця дійдуть слова з вірша 9-класниці 201-ї київської школи Анастасії Чорної: </p><h5>Економія, синок, це не просто слово! Це майбутнє для планети, нація здорова! Як електрику вмикати будеш часом раннім, Пам’ятай, що в світі ти, синку, не останній!</h5><p><span class=\"injection_wrapper\"><span class=\"img_text_tpl imgleft s330\"></span><span class=\"injection_wrapper\"><span class=\"img_text_tpl imgleft s330\"></span><span class=\"injection_wrapper\"><span class=\"img_text_tpl imgleft s330\"></span></span></span></span></p> "
    ],
    "post_documents": [],
    "post_videos": [],
    "main_image": "main_image.jpg",
    "post_images": [
        "post_image_1.jpg",
        "post_image_2.jpg",
        "post_image_3.jpg"
    ]
}