{
    "post_title": "Відбувся традиційний фестиваль нагородження \"Зоряне сяйво\"",
    "post_date": "02.06.2025",
    "post_text": [
        "\n\n\n<h3> Стрімко, немов гірський потічок, промчав і цей навчальний рік. Він був цікавим та багатогранним, хоч і часто супроводжував нас до укриття пронизливими сиренами тривог.</h3><h3>Наші діти проявили неабияку старанність у навчанні, були активними та креативними – брали участь у конкурсах та олімпіадах, перемагали у спортивних турнірах. Ми пишаємося кожним, кому вдалося, і кожним, хто на шляху до успіху.</h3><h3>Плеяда нагороджень проходила у два етапи: спочатку святкове нагородження відбулося для учнів 1-4 класів, а потім і для школярів 5-9 класів. </h3><h3>Похвальні листи отримали відмінники навчання, дипломами нагороджено переможців міських предметних олімпіад та всеукраїнських конкурсів ІІ етапу.</h3><h3>Також не залишились без уваги та окремої відзнаки учасники військово-патріотичної гри «Джура», які цьогоріч посіли почесне 1 місце на районному етапі змагань та готуються представляти нашу гімназію на рівні міста. </h3><h3>Спортивна гордість школи - наші баскетболісти!!! Переможці міського рівня спортивного конкурсу «Пліч-о-пліч» (учні 8 та 9 класів), які феєрично перемогли на всіх етапах в м. Києві та готуються до фінального рівня змагань уже між містами, областями України. </h3><h3>Також не пасли задніх і футбольна команда нашої гімназії, посівши почесне 2 місце на міському етапі шкільної футбольної ліги \"U-13\". </h3><h3>А поміж відмінників навчання та спортсменів сцену своїми талантами наповнили учасники вокальної студії «Ноктюрн», гуртка народного танцю «Pazl dance» та театральної студії «Синтез». </h3><h3>Фінальним акордом пролунали теплі слова привітань від директора гімназії Гмирі Ганни Володимирівни. </h3><h3>Ми вдячні всім, хто стійко стояв на освітньому фронті, всім, хто старанно навчався та, насамперед, тим, хто дав нам можливість все це робити – нашим захисникам та захисницям!!! Низький вам уклін та наша безмежна пошана!</h3><h3>Слава Україні!</h3> "
    ],
    "post_documents": [],
    "post_videos": [],
    "main_image": "main_image.jpg",
    "post_images": []
}