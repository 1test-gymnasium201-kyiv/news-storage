{
    "post_title": "День Наума–розумника",
    "post_date": "14.12.2016",
    "post_text": [
        "\n\n\n<p>За народним календарем 14 грудня – день святого Наума покровителя розуму, доброчинства.</p> <p>У давні часи навчальний процес розпочинався саме у цей день. У народі вважалось, якщо на день Наума розпочати навчання, то дитина краще засвоюватиме науку, а відтак набереться ума-розуму. З цього приводу казали: «Пророк Наум наведе на ум».</p> <p>Наум був монахом просвітителем. Мандруючи по селах він безкоштовно вчив дітей. Тяжко давалася у ті давні часи наука дітям. Вчителями на той час були малоосвічені дячки. Але, незважаючи ні на що, батьки віддавали дітей у школу, бо освіченість була у повазі. Саме у цей день існували певні традиції, пов’язані з навчанням.</p><p>Тому символічно, що саме в цей день, 14 грудня, вчитель фізики Лобанова Ю.Ю. разом з юними дослідниками 8-а та 9-а класів відвідали Київський міський будинок учителя, де проводився захід «День Наума-розумника». Наші учні долучилися до неймовірних дослідів у сучасній оптиці й лазерній фізиці, а також взяли участь у майстер-класі «Роботехніка в сучасному житті». Діти мали змогу збирати роботи, друкувати на 3Д принтері, а також дізналися про практичне застосування роботехніки в сучасному житті. Учні від заходу отримали не просто задоволення і блиск цікавості в очах, а ще й нові практичні знання, які можуть застосувати на уроках фізики.</p><h3><a href=\"http://school201.edukit.kiev.ua/Files/downloads/%C2%AB%D0%94%D0%B5%D0%BD%D1%8C%20%D0%9D%D0%B0%D1%83%D0%BC%D0%B0%20%E2%80%93%D1%80%D0%BE%D0%B7%D1%83%D0%BC%D0%BD%D0%B8%D0%BA%D0%B0%C2%BB.pdf\">Фотозвіт</a></h3><p><span class=\"img_text_tpl img_text_no s600\"><span class=\"overlay_tpl\"></span></span> </p> "
    ],
    "post_documents": [
        "«День Наума –розумника».pdf"
    ],
    "post_videos": [],
    "main_image": "main_image.jpg",
    "post_images": []
}