{
    "post_title": "Психологічна допомога під час карантину. «Маленькі друзі»",
    "post_date": "12.01.2021",
    "post_text": [
        "\n\n\n<p>«Психологічна допомога під час карантину»</p><p>Настав черговий карантин, а з ним і онлайн навчання для діток у школі. Деяким з них, особливо діткам перших та других класів, може бути важко адаптуватися та сконцентруватися на онлайн навчанні. Тому пропуную невеличку гру-вправу яку можна розіграти з Вашими дітками перед початком уроків. Ця гра може стати в нагоді як для батьків так і для вчителів.</p><p>«Маленькі друзі»</p><p>Ця гра може допомогти дитині сконцентрувати увагу перед початком уроків. Налаштує дитину на те, щоб бути в спокої, розмовляти тихо і слухати уважно.</p><p>Матеріали: дві-три невеличкі іграшкові фігурки, коробка.</p><p>Інструкція: Перед тим як розпочнеться урок, я хочу познайомити тебе з маленькими друзями. Вони дуже, дуже маленькі, і вони мають крихітні та ніжні вушка і дуже тонкий слух, настільки тонкий, що вони чують шепіт, і навіть відчувають подих іншої людини. А якщо розмовляти дуже голосно - маленькі друзі лякаються. Тому, прошу тебе вести себе дуже тихо.</p><p>Коли дитина заспокоїться, дістаньте фігурки з коробки.</p><p>Мої маленькі друзі хотять залишитись з тобою на урок. Тому, давай разом подумаємо, як їх будуть звати (дайте дитині можливість підібрати ім‘я для кожної фігурки).</p><p>Познайомте фігурки з дитиною: нехай дитина візьме по черзі кожну іграшку и дуже тихенько, на вушко, вимовить своє ім‘я і пообіцяє що буде вести себе на уроці дуже тихо, так як не хоче спричинити біль її маленьким вушкам.</p><p>Після того, коли дитина познайомилась з фігурками, можна розпочинати урок. По закінченню, дайте можливість дитині попрощатися з «маленькими друзями» і покладіть їх назад у коробку. Перетворіть присутність цих фігурок на уроках в такий собі ритуал, якого ви дотримуєтесь. Для того щоб ваша дитина більш серйозно відносилась до «маленьких друзів», ви можете придумати історії про цих фігурок, пригоди, які вони пережили. Якщо дитина під час заняття буде вести себе шумно, нагадайте їй про присутність особливих участників, і про їх маленькі вушка.</p><p>Будьте здорові та щасливі!</p><p>З повагою,</p><p>Вишнякова Наталія!</p> "
    ],
    "post_documents": [],
    "post_videos": [],
    "main_image": "main_image.jpg",
    "post_images": []
}