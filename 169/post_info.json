{
    "post_title": "Теоретична конференція за темою:\" Вклонімося і полеглим, і живим\"",
    "post_date": "15.05.2014",
    "post_text": [
        "\n\n\n<p> Напередодні Дня Перемоги учні школи під керівництвом вчителя історії та правознавства Бондаренко К.П. підготували та провели теоретичну конференцію за темою: Вклонімося і полеглим, і живим. В ході проведення заходу учні розповіли про плани нападу фашистської Німеччини на Радянський Союз, про героїчну оборону Києва та мужність бійців і командирів під керівництвом Командувача військами Південно-Західного фронту генерал-полковника Кірпоноса М.П., про трагедію та жахи окупації Києва та Бабиного Яру. На слайдах та у виступах учасників конференції були викладені хронікально-документальні матеріали про визволення Сталінграду, Києва, України в цілому та штурм Берліна. Окремо учні розповіли про штурм Рейхстагу та встановлення над ним Прапора Перемоги. Під час проведення заходу учні ознайомили присутніх з життєвим та бойовим шляхом Героїв Великої Вітчизняної війни, видатних воєначальників та талановитих полководців, які звільняли Україну, генералів Ватутіна М.Ф., Рибалко П.С., Черняховського І.Д., легендарного льотчика-аса, найрезультативнішого льотчика-винищувача в авіації союзників Другої світової війни майора Кожедуба І.М. Дуже схвилювало учасників конференції, не тільки учнів, а і вчителів, текст та виконання пісні \"Бухенвальдський набат\". Проведений захід та його документи ще й досі обговорюються учнями та педагогічним складом школи. Бондаренко К.П.</p> "
    ],
    "post_documents": [],
    "post_videos": [],
    "main_image": "main_image.jpg",
    "post_images": []
}