{
    "post_title": "Місто Лева",
    "post_date": "28.03.2018",
    "post_text": [
        "\n\n\n<p>На весняних канікулах учні 6-Б класу СЗШ№ 201 м. Києва на чолі з класним керівником Чешко Людмилою Василівною відвідали культурну столицю України – «Місто Лева».<br/>Кажуть, воно схоже на Відень або Краків, що в ньому є щось від Праги, а собори подібні до римських. Можливо, так воно і є. Львів - особливий!По прибуттю учні опинилися в величній будівлі львівського залізничного вокзалу, яка є пам'яткою архітектури початку ХХ століття.Протягом двох днів діти жили на вулиці Київській –одній із головних вулиць міста – місці, де з'явились перші львівські готелі, ресторани, кафе, банки та фотоательє. В кількох кроках від готелю знаходиться міська ратуша – самісінький центр міста.Центральний історичний ансамбль Львова - це величезний архітектурний музей під відкритим небом, який розкинувся приблизно на 400 га і нараховує понад 2000 історичних, архітектурних та культурних пам'яток. Після численних екскурсій діти мали багато вільного часу, за який вони разом із класним керівником самостійно досліджували його.Старі будинки, що тісняться між собою, показуючи дивовижні фасади, затишні вулички, вимощені бруківкою, разом з чарівними ліхтарями створюють неповторні відчуття. Ніби ти повернувся у часі на сто-двісті років. Все дихає старовиною. Можна зустріти вуличних музикантів, молодих жінок, переодягнених в костюми старомодних дам, ковалів, сучасних персонажів. Дехто з них прямо посеред вулиці починає зачитувати фрагменти української поезії. Це просто дивовижно!Вражають дрібні крамниці, майстерні, кав’ярні, кафе та ресторани, що розкидані тут в неймовірній кількості. Все має свій неповторний настрій – від загадкових кавових «копалень» до таємничої «Криївки». Всі вони так і манять зайти та насолодитися їхньою атмосферою.Яскраво вимальовується поєднання різних культур і традицій. Поряд з корінним українським населенням тут жили й трудилися вірменські купці та ремісники, німці, поляки, євреї, працювали італійські майстри-будівничі тощо. Все це відобразилося на колориті міста. Сформувалася неповторна львівська ґвара. Є багато національних кварталів.Учні побачили більшість відомих пам'яток. Вони змогли пізнати життя селян, що жили тут задовго до нас, насолодитися красою і величчю багатьох храмів, серед яких: Домініканський, Бернардинський собори та собор святого Юри. Відвідати Високий Замок - старий тінистий парк на горі, що височить над містом з руїнами старовинного замку і оглядовим майданчиком з краєвидами, від яких захоплює дух.Особливим місцем став Личаківський цвинтар - історико-культурний музей-заповідник під відкритим небом, площею 40 га, де учні побачили цінні пам'ятки скульптури та архітектури, а також познайомилися з біографією видатних людей похованих там: І.Франко; С.Крушельницька; І.Білозір; В.Івасюк; С.Людкевич та інші.Найкрасивіший же Львів саме після заходу сонця. Ввечері запалюються численні ліхтарі, створюючи теплу затишну атмосферу.А на завершення нашої подорожі та для закріплення набутих знань про місто, учні зіграли у квест - \" Знайди левів\".Сподіваємося, що дана екскурсіядасть початок гарній традиції відвідувати дивовижні міста України учнями.</p><p class=\"wym_center\"><span class=\"img_text_tpl img_text_no s600\"><span class=\"overlay_tpl\"></span></span><span class=\"img_text_tpl img_text_no s600\"><span class=\"overlay_tpl\"></span></span><span class=\"img_text_tpl img_text_no s600\"><span class=\"overlay_tpl\"></span></span> </p> "
    ],
    "post_documents": [],
    "post_videos": [],
    "main_image": "main_image.jpg",
    "post_images": [
        "post_image_1.jpg",
        "post_image_2.jpg"
    ]
}