{
    "post_title": "Відбулася онлайн-зустріч учнів початкової школи з учнями німецької школи Wellenkampf",
    "post_date": "18.12.2024",
    "post_text": [
        "\n\n\n<h3> Коли за вікном війна, чарівність від очікування свят втрачає свою силу, але значно ясніше можна відчути силу співчуття та підтримки між людьми. Але ж якби не було, наші діти за будь-яких обставин чекають на свята, сподіваючись на сюрпризи та хоч якусь казкову історію.</h3><h3>Ось саме таке маленьке, але дуже значуще диво сталося напередодні Дня Святого Миколая в житті учнів початкових класів СЗШ № 201 – вони несподівано отримали подарунки від ровесників з містечка Іцего, що в Німеччині. Ініціатором ідеї були батьки однієї з учениць 3-Б класу та вчитель Антонюк Т.О.</h3><h3>Але ж такі вчинки не можна залишати без цікавого продовження! Та і дітям з німецької школи Wellenkampf дуже цікаво було поспілкуватися, дізнатися більше про Україну, наші традиції, познайомитися з дітками, яким надсилали подаруночки. </h3><h3>17 грудня 2024 року відбулася неймовірна зустріч, яка об’єднала дві школи на відстані 1700 кілометрів, дві історії в єдину життєву пригоду. </h3><h3>Директор СЗШ № 201 Гмиря Ганна Володимирівна разом з учителями початкової школи привітали учнів та колег з Німеччини з прийдешніми святами, поділилися вогником добра та любові, віри та безмежної вдячності, що сповнюють їх серця. Діти також мали нагоду поспілкуватися один з одним, познайомити з традиціями святкування Різдва Христового, заспівали один одному колядки, декламували вірші та висловили слова вдячності за їхню підтримку та чуйність сердець.</h3><h3>Хочемо вкотре подякувати учням та педагогічному колективу школи Wellenkampf та всім причетним за вчинок, який вражає, дає приємне відчуття тепла та підтримки, за дивовижну подію для наших дітей. Такі заходи надзвичайно цінні для усвідомлення підтримки та єдності у складні часи воєнного життя.</h3><p><span class=\"img_text_tpl img_text_no s600\"><span class=\"overlay_tpl\"></span></span> </p> "
    ],
    "post_documents": [],
    "post_videos": [],
    "main_image": "main_image.jpg",
    "post_images": []
}