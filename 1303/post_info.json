{
    "post_title": "Районний етап конкурсу \"Учитель року-2021\" в номінації \"Математика\" завершений.",
    "post_date": "14.11.2020",
    "post_text": [
        "\n\n\n<p> Районний етап конкурсу \"Учитель року-2021\" в номінації \"Математика\" завершений. </p><p>Отже, в сухому залишку (чиста математика): </p><p>Майстер-клас - третє місце.</p><p>Дистанційний урок - третє місце.</p><p>Тестування - п'яте місце. </p><p>В підсумку набрав 114 балів з 154 можливих, що складає 74% від загальної кількості балів.</p><p>Підсумкове четверте місце, до \"бронзового\" третього місця не вистачило всього два (!) бали. </p><p>Тепер трошки оціночного.</p><p>Чітко дотримувався регламенту онлайн-випробувань: потрібно було вкластися в 30 хвилин. Урок тривав 29 хвилин, майстер-клас - 27 хвилин. Вчасно здавав всі необхідні документи і матеріали (наприклад, технологічну карту дистанційного уроку та інформаційну карту учня потрібно було здати у неділю об 11.00). </p><p>В цілому задоволений дистанційним уроком та майстер-класом. По дистанційним урокам взагалі ще дуже мало досвіду, тому це була фактична проба пера (весняні дистанційні уроки не зараховуються, бо там взагалі все робилося \"з колес\").</p><p> Тему майстер-класу \"Варіативність у викладанні математики в школі \"буду продовжувати розвивати та активно використовувати в своїй діяльності. Це дуже цікава тема для мене, до того ж вона не теоретична і \"не притягнута за вуха\" спеціально під конкурс. В цій темі дуже широкі можливості для творчості і розвитку, то ж буду продовжувати реалізовувати компоненти варіативності на уроках.</p><p> Щодо тестування, то теж розумію, де ще потрібно попрацювати, бо межі вдосконаленню, як відомо, немає.</p><p>Перше та друге місця в конкурсі були мною прогнозовані (щодо переможця особисто у мене сумнівів не було одразу), а ось за третє дуже хотілося поборотися. Трошки не вистачило.</p><p>В цілому позитивно оцінюю свою участь в конкурсі, хоча часу це забрало багато. Плюс моральне виснаження після двох онлайн-випробувань. Наприклад, під час уроку \"вирубився\" Zoom плюс пара дивних зауважень від журі - все це трошки заставило понервувати. </p><p>Але життя продовжується, попереду багато роботи. </p><p>Окремо хочу подякувати заступнику директора СЗШ№201 Мефодьєвій Світлані Олександрівні за створені комфортні умови для проходження онлайн-випробувань в школі (бо навчальний процес - це святе і, крім участі в конкурсі, потрібно було не забувати про виконання прямих службових обов'язків).</p><p class=\"wym_center\"><span class=\"img_text_tpl img_text_no\"><span class=\"overlay_tpl\"></span></span> </p> "
    ],
    "post_documents": [],
    "post_videos": [],
    "main_image": "main_image.png",
    "post_images": []
}