{
    "post_title": "Учні школи зустрілися добровольцем 24-ї окремої механізованої бригади ЗСУ",
    "post_date": "05.03.2025",
    "post_text": [
        "\n\n\n<h3> «Життя змінюється, коли змінюємося ми»</h3><h3>Супергерої - це не вигадані персонажі з фільмів, не якісь далекі та недосяжні люди! Ні, справжні герої поруч! Вони мотивують, дають заряд сили та енергії такої потужності, що вистачить кожному! </h3><h3>Сьогодні учням 7-Б, 8-А, 9-А та 9-Б класів СЗШ № 201 випала честь поспілкуватися з неймовірним гостем – Олександром Чайкою, добровольцем 24-ї окремої механізованої бригади ЗСУ. </h3><h3>До 24 лютого 2022 року він був дитячим хореографом, навчав дітей танців і акробатики. Без жодного попереднього досвіду пішов до війська, але вже на початку квітня отримав поранення, внаслідок якого втратив ногу… Ногу, але не віру в себе, не жагу до життя, не бажання віддавати любов, знання та вміння дітям та всім, хто хоче надихнутися силою його духу. Зараз він відновив тренерську діяльність та став взірцем сталевого характеру та непохитної сили волі. </h3><h3>Вже з перших секунд зустрічі пан Олександр вразив всіх, адже виконав складні акробатичні елементи, а це не лише продемонструвало силу його тіла, але й міцність духу та незламність. </h3><h3>Далі, затамувавши подих, діти слухали історії з його життя, неймовірні розповіді про особисте та захоплено заглядали в вічі… Він зумів настільки розкрити душу перед учнями, що здавалось, ніби він кожному з них старший брат. </h3><p><span class=\"img_text_tpl img_text_no s600\"><span class=\"overlay_tpl\"></span></span> </p><h3>Однією з тем, яку пан Олександр ініціював, було питання сприйняття соціумом людей з ампутаціями. Він не однократно стикався з тим, що діти звертають увагу на його яскравий протез (який, до слова, він не приховує – і це правильно!), а от дорослі почуваються ніяково, бо не знають як реагувати. </h3><h3>Нас ніхто не готував до того, що кожного дня ми будемо зустрічати просто на вулицях колишніх військовослужбовців з протезами, шрамами, рубцями від опіків. Ми не знаємо, не вміємо, правильно реагувати на такі ситуації… Тож такі зустрічі надважливі в наш час, адже виховують в дітях почуття шани, вдячності та, безперечно, формують розуміння тонких граней правил етикету у поведінці з військовими. </h3><h3>Будьмо свідомими та сприймаймо реальність такою, яка вона є! Люди з протезами не повинні їх приховувати! Не повинні їх соромитися чи почуватись інакшими! Це ми, кожен з нас, повинен зробити все, щоб вони знали, як безмежно ми вдячні їм за захист, за ту ціну, яку заплачено, а головне – ради чого та ради кого!!!</h3><p><span class=\"img_text_tpl img_text_no s600\"><span class=\"overlay_tpl\"></span></span> </p><h3>Пане Олександре, ми вклоняємось доземно Вам за все, що зробили і продовжуєте робити для України, для підтримки військових! </h3><h3>Дякуємо за те, що власним прикладом надихаєте та даєте віру в майбутнє! </h3><h3>Вдячні, що ділитеся частинкою себе, свого світосприйняття з учнями – це безцінно!!!</h3> "
    ],
    "post_documents": [],
    "post_videos": [],
    "main_image": "main_image.jpg",
    "post_images": [
        "post_image_1.jpg"
    ]
}