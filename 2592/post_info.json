{
    "post_title": "Для учнів школи було проведено практичний майстер-клас з надання першої домедичної допомоги від волонтерів Червоного Хреста України",
    "post_date": "20.11.2024",
    "post_text": [
        "\n\n\n<h3> Чи може бути щось важливішим за життя? Безперечно, ні!</h3><h3>Завданням кожного дорослого є докласти максимум зусиль, щоб діти зростали обізнаними, вміли вправно приймати виклики життя.</h3><h3>У нашій країні війна… 1000 днів минуло… 1000 разів кожен з нас мріяв проснутися зранку і, витерши холодний піт з чола, прогнати страшний сон махнувши рукою. Але, на жаль, це не сон, а страшна реальність. Ми мусимо навчити дітей адаптуватися до цих обставин.</h3><h3>СЗШ № 201 не стомлюється щодень вкладати в світлі голови своїх учнів нові знання, вміння та навички, особливо, коли вони можуть стати в нагоді, допомогти врятувати чиєсь життя. Та і, погодьтесь, сучасні реалії не дають можливості забути тему безпеки власної та оточуючих. </h3><h3>Війна диктує свої правила – потрібно бути готовим до всього. Не дарма ж в народі кажуть: «Обізнаний – значить озброєний»! </h3><h3>З цією метою для учнів 9-А, 9-Б, 7-Б, 8-А та 8-Б класів у СЗШ № 201 було проведено практичний майстер-клас з надання першої домедичної допомоги від волонтерів Червоного Хреста України. Діти прослухали рекомендації з поведінки в надзвичайних ситуаціях, засвоїли чіткий алгоритм дій при виявленні людини, що потребує допомоги, відпрацювали на муляжі виконання серцево-легеневої реанімації.</h3><h3>Сказати, що ця інформація була корисною – це не сказати нічого, адже вона – критично необхідна! </h3><h3>Дякуємо представникам Червоного Хреста України за пізнавальну зустріч та за поповнення багажу знань з домедичної допомоги! </h3><h3>Дякуємо ЗСУ, що вже більше 1000 днів непохитно стоять за честь та гідність нашої країни!</h3><p><span class=\"img_text_tpl img_text_no s600\"><span class=\"overlay_tpl\"></span></span> </p> "
    ],
    "post_documents": [],
    "post_videos": [],
    "main_image": "main_image.jpg",
    "post_images": []
}