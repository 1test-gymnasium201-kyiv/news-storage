{
    "post_title": "«Зроніть сльозу, бо ми не мали сліз..»",
    "post_date": "01.12.2017",
    "post_text": [
        "\n\n\n<p>Свіча пам’яті зібрала шкільну спільноту на виховну годину-реквієм, яку підготували учні 8-Б класу на чолі з класним керівником, учителем української мови Возною Світланою Анатоліївною.</p><p>Пам'ять - нескінченна книга, в якій записано все: і життя людини, і життя країни. Читаєш і подумки здригаєшся від жаху.Страшно навіть через 85 років ступати болючими стежками страшної трагедії, яка сталася на благословенній землі українського краю. Страшні роки голодомору 1932-1933 року… Вимирали роди і села. 1933 рік. Найчорніший час в історії України. Голодомор забрав мільйони людей. Кількість жертв голодомору – від 3,5 до 5 млн чоловік, є й інші дані – 8-9 млн чоловік.Навесні 1933-го від голоду вмирали 17 людей щохвилини, 1000 – щогодини, майже 25 тисяч – щодня.</p><p>Не всі очевидці голодомору мають сміливість і силу повідати сьогодні гірку правду. А треба розповідати, щоб знали! Щоб більше такого не повторилося</p><p>Ми повинні пам’ятати, що життя людське — найсокровенніший дар Божий, і кожне — дорожче над усі цін­ності земні й небесні, і кожне має зберегтися в пам’яті поколінь і нинішніх, і грядущих, бо ми люди.</p><p>Зроніть сльозу. Бо ми не мали сліз.</p><p>Заплачте разом, а не наодинці.<br/>Зроніть сльозу за тими, хто не зріс,<br/>Що мали зватись гордо — українці.<br/><br/>Заплачте! Затужіть! Заголосіть!<br/>Померлі люди стогнуть з тої днини,<br/>Й благають: українці, донесіть<br/>Стражденний біль голодної країни.<br/><br/>Згадайте нас — бо ми ж колись жили.<br/>Зроніть сльозу і хай не гасне свічка!<br/>Ми в цій землі житами проросли,<br/>Щоб голоду не знали люди вічно...</p><p>Н.Виноградська</p><p><span class=\"img_text_tpl img_text_no s600\"><span class=\"overlay_tpl\"></span></span> </p> "
    ],
    "post_documents": [],
    "post_videos": [],
    "main_image": "main_image.jpg",
    "post_images": []
}