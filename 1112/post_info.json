{
    "post_title": "Чи може їжа в шкільній їдальні бути не тільки свіжою, смачною, безпечною, але й привабливою для дітей?",
    "post_date": "11.11.2019",
    "post_text": [
        "\n\n\n<p>Чи може їжа в шкільній їдальні бути не тільки свіжою, смачною, безпечною, але й привабливою для дітей? Чи можна зробити так, щоб діти їли в шкільній їдальні із задоволенням, а відходи були мінімальними? Чи можливо цього досягти у звичайній школі і вкластися при цьому у виділені державою 15 гривень? Виявляється, можливо! В цьому сьогодні переконалися і діти, і дорослі: адже сьогодні в нашому закладі розпочато мультипрофільне харчування! До цього дня готувалися всі: ТОВ «Пантем» забезпечила додатковим посудом, контейнерами для столових приборів, серветницями та хлібницями, привезли ще каструлі та марміти. Ми на минулому тижні протягом двох днів проводили «репетицію», коли хоча і без вибору, але діти отримували порції самостійно. Це дозволило нам провести хронометраж, вирахувати траєкторію руху, побачити, що потрібно скоригувати та переконатися, що цілком реально дуже швидко обслужити 160-180 дітей за 10 хвилин. Діти мали змогу ознайомитися з яскравими фото страв, що пропонують їм кухарі, на інформаційному стенді. Трохи хвилювалися, як все буде, коли діти будуть обирати їжу, чи вкладемося у виділений час. Але всі переживання виявилися марними! Шість класів початкової школи ( біля 180 дітей) на першій великій перерві та відповідно п’ять (біля 150) на другій за 10-12 хвилин – це рекорд від нашої їдальні. І все це організовано і без черг! Головний результат: задоволені діти ( одна дівчинка сказала, що сьогодні як у ресторані), майже чисті тарілки, суттєво менше відходів! Зміни позитивні, рухаємось далі!</p><p class=\"wym_center\"><span class=\"img_text_tpl img_text_no s600\"><span class=\"overlay_tpl\"></span></span> </p><p class=\"wym_center\"><span class=\"img_text_tpl img_text_no s600\"><span class=\"overlay_tpl\"></span></span> </p><p class=\"wym_center\"><span class=\"img_text_tpl img_text_no s600\"><span class=\"overlay_tpl\"></span></span> </p><p class=\"wym_center\"><span class=\"img_text_tpl img_text_no s600\"><span class=\"overlay_tpl\"></span></span> </p> "
    ],
    "post_documents": [],
    "post_videos": [],
    "main_image": "main_image.jpg",
    "post_images": [
        "post_image_1.jpg",
        "post_image_2.jpg",
        "post_image_3.jpg"
    ]
}