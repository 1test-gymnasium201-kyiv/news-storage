{
    "post_title": "Перша Всеукраїнська конференція лікарняних вчителів",
    "post_date": "11.02.2021",
    "post_text": [
        "\n\n\n<p> 10 лютого адміністрація та педагоги нашого закладу, які працюють з дітками, які знаходяться на лікуванні у КНП «Київська міська дитяча клінічна лікарня № 2» взяли участь у Першій всеукраїнській онлайн конференції лікарняних вчителів. Сорок п’ять років вчителі 201-ї школи Дніпровського району м. Києва віддають своє серце не лише учням закладу, а й сотням юних киян, які потрапили на лікування до лікарні. За розробку комплексу єдності лікування , навчання і виховання, втілення його в життя медико-педагогічний колектив у далекому 1979 році був нагороджений бронзовою медаллю ВДНГ СРСР. З тих пір освітній процес не припинявся ні на один день, накопичений чималий досвід, яким ми мали змогу поділитися. А заступник з НВР Юлія Лобанова, яка протягом багатьох років координує роботу наших вчителів у лікарні, стала одним із спікерів заходу. Цікаво було слухати експертів та спікерів: Євгенію Смірнову, засновницю мережі Шкіл Супергероїв, Людмилу Сокур, голову правління Громадської організації «Маленьке серце з мистецтвом, Наталію Мосейчук, телеведучу 1+1, кураторку Школи Супергероїв та проєкту «Право на освіту», завдяки палким серцям, любові до дітей та енергії яких зростає мережа Шкіл супергероїв у різних куточках України , Любомиру Мандзій, заступницю Міністра освіти та науки України, яка розповіла про місце лікарняної освіти у загальній системі освіти України. Генеральний директор Охматдит Володимир Жовнір у своєму виступі говорив про важливість навчання в лікувальному процесі, адже шкільні уроки-це для хворої дитини частинка нормального, звичайного життя, яке здається недосяжним, коли хворієш. Заступниця міського голови з питань діяльності виконавчих органів ради м. Житомир Марія Місюрова розповіла історію успіху створення Школи Супергероїв у Житомирі, представники студії онлайн-освіти EdEra ознайомили з курсом «Як навчати Супергероїв», у розробці якого, до речі, брали участь і наші педагоги, та можливості платформи EdEra. Захопливою була розповідь Олени Богопольської, лікарки з музичної терапії при Єрусалимському медичному центрі, члена державної комісії зі спеціальної освіти, міжнародного експерту про досвід Ізраїлю у наданні освіти в лікарнях та практичні поради лікарняним учителям. Анастасія Козіцина, членкиня правління спільноти лікарняних вчителів Естонії, міжнародний експерт розказала про досвід Естонії у наданні освіти в лікарнях. Керівник освітніх програм Представництва Дитячого Фонду ООН (ЮНІСЕФ) в Україні Богдан Ярема розповів про напрямки роботи ЮНІСЕФ, можливості для співпраці та інструментами, якими можна користуватись у роботі. Безцінним був обмін досвідом вчителів, які безпосередньо працюють в українських лікарнях. </p><p> Розповіли про свою роботу, побачили, що роблять інші, переконалися, що маємо дуже багато спільного: гаряче серце, любов до дітей, бажання зробити їхнє життя хоч трошечки щасливішим! Нехай всі діти будуть здоровими та щасливими!</p><p class=\"clearfloat wym_center\"> <span class=\"img_text_tpl img_text_no s600\"><span class=\"overlay_tpl\"></span></span> </p><p class=\"clearfloat wym_center\"> <span class=\"img_text_tpl img_text_no s600\"><span class=\"overlay_tpl\"></span></span> </p><p class=\"clearfloat wym_center\"> <span class=\"img_text_tpl img_text_no s600\"><span class=\"overlay_tpl\"></span></span> </p><p class=\"clearfloat wym_center\"> <span class=\"img_text_tpl img_text_no s600\"><span class=\"overlay_tpl\"></span></span> </p><p class=\"clearfloat wym_center\"> <span class=\"img_text_tpl img_text_no s600\"><span class=\"overlay_tpl\"></span></span> </p><p class=\"clearfloat wym_center\"> <span class=\"img_text_tpl img_text_no s600\"><span class=\"overlay_tpl\"></span></span> </p><p class=\"clearfloat wym_center\"> <span class=\"img_text_tpl img_text_no s600\"><span class=\"overlay_tpl\"></span></span> </p><p class=\"clearfloat wym_center\"> <span class=\"img_text_tpl img_text_no s600\"><span class=\"overlay_tpl\"></span></span> </p> "
    ],
    "post_documents": [],
    "post_videos": [],
    "main_image": "main_image.jpg",
    "post_images": [
        "post_image_1.jpg",
        "post_image_2.jpg",
        "post_image_3.jpg",
        "post_image_4.jpg",
        "post_image_5.jpg",
        "post_image_6.jpg",
        "post_image_7.jpg"
    ]
}