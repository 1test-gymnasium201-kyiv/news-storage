{
    "post_title": "7  лютого  2014  року  5 – А    клас  середньої  загальноосвітньої  школи        № 201  І – ІІІ  ступенів  відвідали  національний   науково – природничий  музей  НАН  України",
    "post_date": "10.02.2014",
    "post_text": [
        "\n\n\n\n<p> 7 лютого 2014 року 5 – А клас середньої загальноосвітньої школи № 201 І – ІІІ ступенів відвідали національний науково – природничий музей НАН України на чолі з класним керівником Руденко Ольгою Валентинівною — один з найбільших музеїв такого напрямку в світі. Він був створений у 1966 році як єдиний експозиційно - територіальний комплекс у складі Геологічного, Палеонтологічного, Зоологічного, Ботанічного і Археологічного музеїв. Ми відвідали Палеонтологічний музей.</p><p> Історія Палеонтологічного музею пов'язана з ім'ям академіка Івана Підоплічка, який у грудні 1935 року створив першу палеонтологічну експозицію у Зоологічному музеї. Колекцію викопних матеріалів для неї почали збирати ще у 1919 році за часів заснування Академії наук України.</p><p> Експозиція музею, в основу якої покладено матеріалістичний світогляд, ілюструє розвиток життя на Землі, Вона відтворює окремі етапи розвитку рослинних і тваринних організмів, пізнання яких сприяє встановленню геологічного віку, кореляції земних шарів, розробці питань палеогеографії, палеокліматології, антропології тощо. Експозиція налічує понад 2000 оригінальних експонатів, більшість яких походить з території України. Фондові колекції нараховують близько 1 мільйону екземплярів. Загалом у музеї демонструються 106 експозиційних вітрин, 5 художніх діорам і дві будівлі з кісток мамута. Серед експонатів музею кісткові рештки представників гіпарионових фаун, скелети окремих особин неогенових і четвертинних ссавців, які добре збереглися, а саме: слона-динотерія, жирафи-херсонотерія, кита-цетотерія, первісного бика-тура, мамута, відбитки безхребетних тварин та рослин, мушлі, скам'янілі стовбури дерев, шматочки бурштину з похованими в них комахами. Також серед експонатів — будівлі кроманйонців, споруджені з кісток мамута, знайдені на Черкащині, Чернігівщині . Діти дізналися багато цікавої інформації від екскурсовода і отримали масу задоволення від побаченого.</p> "
    ],
    "post_documents": [],
    "post_videos": [],
    "main_image": "main_image.JPG",
    "post_images": []
}