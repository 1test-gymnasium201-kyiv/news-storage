{
    "post_title": "Учні школи зустрілися з захисником України",
    "post_date": "07.10.2024",
    "post_text": [
        "\n\n\n<h3> Нам доводиться жити у дуже непростий час – час війни, болю, сліз. Постійні обстріли, завивання сирен, стомлені діти в бомбосховищах та вже, як статистика, ранкові новини про прильоти, загиблих та травмованих.</h3><h3>Проте, ми все ж таки маємо можливість жити, навчатися, прокидатися у своїх помешканнях, бачити світанки та посмішки рідних. Всі ці неоціненні скарби нам героїчно, часом, ціною власного життя, виборюють наші найхоробріші титани – військовослужбовці. Масштаб нашої вдячності безмежний!</h3><h3>Адміністрація, педагогічний колектив, батьківська спільнота та кожен учень СЗШ №201 м. Києва ні на мить не зупиняються підтримувати як моральний дух так і надавати фінансову підтримку ЗСУ. Патріотизм в нашій крові - це те, що не ставиться на паузу. </h3><h3>Цьогоріч ми долучилися до благодійної акції Дніпровського району «Замість квітів – донат на ЗСУ», до Дня Захисників та захисниць України взяли участь у акції «DNIPROSVITA з любов’ю та вдячністю ЗСУ». Також успішно реалізовано два благодійні заходи: концерт оркестру Київського військового ліцею ім. Івана Богуна та ярмарок. Зібрані кошти надіслано за призначенням. </h3><h3>Як винагорода за щиру підтримку, 07 жовтня 2024 року відбулась надзвичайна для всіх подія - до нас завітав гість, батько одного з учнів нашої школи та захисник української землі, гідності та вільного майбутнього, що служить у 5-й окремій штурмовій київській бригаді. </h3><p><span class=\"img_text_tpl img_text_no s600\"><span class=\"overlay_tpl\"></span></span> </p><h3>Зустріч з воїном, що мужньо боронить спокій нашого буття, що закарбував у своїх очах жах війни, пройшла на межі емоцій та й закінчилась щемливо – хвилиною мовчання та спільним виконанням Державного Гімну України. Наприкінці було урочисто передано як подарунок школі рідний стяг з підписами військовослужбовців, а учні, натомість, передали власноруч виготовлені обереги солдатам. </h3><h3>Цей момент супроводжувався проходженням військового зі своїм сином та директором школи Гмирею Ганною Володимирівною вздовж вишикуваних дітей, чиї очі бриніли слізьми. Емоції стримувати було не можливо, горло стискало від болю усвідомлення обсягу горя і бід від війни.</h3><h3> Хочемо звернутися зі словами вдячності до кожного, хто не був байдужим та долучався до благодійних зборів, був активним учасником ярмарку, хто просто донатить на ЗСУ. Ми – єдина нація! Ми сильні та непереможні лише тоді, коли всі серця б’ються в унісон, коли маємо на меті лише перемогу без жодних компромісів та, коли стоїмо пліч-о-пліч кожен на своєму місці. </h3><p><span class=\"img_text_tpl img_text_no s600\"><span class=\"overlay_tpl\"></span></span> </p><h3>Дякуємо Збройним Силам України та всім, хто підтримує армію не словом, а ділом! </h3><h3>Слава Україні! Героям Слава!</h3> "
    ],
    "post_documents": [],
    "post_videos": [],
    "main_image": "main_image.jpg",
    "post_images": [
        "post_image_1.jpg"
    ]
}