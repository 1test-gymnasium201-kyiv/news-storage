{
    "post_title": "Інформація для батьків учнів від СБУ",
    "post_date": "17.09.2024",
    "post_text": [
        "\n\n\n<h3> За кілька останніх місяців співробітники СБУ та Національної поліції по гарячих слідах затримали 19 громадян, які здійснили підпали автотранспорту Сил оборони України у столичному регіоні.</h3> <h3>Завдяки спільним комплексним заходам, які проводять правоохоронці, наміри країни-агресора, спрямовані на створення потрібної йому медійної «картинки», заблоковано.</h3> <h3>Головна мета окупантів – це показати, що підпали здійснюються не за винагороду від російських спецслужб, а ніби-то від імені проросійського партизанського руху в Україні.</h3> <p>Натомість слідчі здобули достатню кількість доказів, які свідчать, що саме спецслужби рф є замовниками таких злочинів.</p> <h3>Крім того, серед виконавців підпалів – неповнолітні від 11 до 16 років. Ворог розуміє, що діти легко піддаються впливу, а їх свідомістю можна маніпулювати. Тому використовує молодь у своїй підривній діяльності.</h3> <h3>Такі злочини кваліфікуються як вчинення диверсії, або перешкоджання законній діяльності ЗСУ та інших військових формувань. В окремих випадках подібні діяння можуть розглядатися слідством як терористичний акт.</h3> <h3>За ці злочини відповідальність передбачена навіть для неповнолітніх, а також їх батьків.</h3> <h3>Особи можуть потрапити за ґрати від 5 років аж до довічного позбавлення волі.</h3> <h3>СБУ наголошує, що всі умисні підпали оперативно розкриваються, і покарання уникнути не вдасться. Жоден виконавець не встиг скористатися легкими грошима від країни-агресора.</h3> <h3>Звертаємо також увагу батьків: застережіть своїх дітей від співпраці з ворогом, від спілкування із сумнівними роботодавцями у чатах месенджеру \"Телеграм\".</h3> <h3>Якщо ж ви чи ваша дитина вже встигла потрапити на \"гачок\" країни-агресора, який змушує підпалити автомобіль або будь-який об’єкт критичної інфраструктури, повідомляйте про такі факти правоохоронним органам. </h3> <h3>У такому випадку особу буде звільнено від кримінальної відповідальності.</h3> "
    ],
    "post_documents": [],
    "post_videos": [],
    "main_image": "main_image.jpg",
    "post_images": []
}